## Projekt s AI/ML
Požadavky na absolvování
Zpracujte vlastní originální softwarový projekt, který bude splňovat níže uvedená kritéria:

Software musí být spustitelný na jednom, nebo více školních PC v učebně, kde se vyučuje předmět PV, nebo na jiném školním zařízení v jiné učebně po dohodě s vyučujícím a to bez použití IDE.
Software musí mít smysluplné reálné použití, dokumentaci a návod ke spuštění i k provedení základních funkcí.
Software musí obsahovat model vytvořený pomocí strojového učení a k němu musíte dodat Google Colab Jupyter Notebook s postupem jeho vytvoření, nebo jiný postup jak byl tvořen, trénován, vyhodnocován, atd.
Model strojového učení musí být vytvořen jen a pouze na základě reálných a pravdivých dat, které sami sesbíráte. Nesmíte použít žádný hotový a předzpracovaný dataset. Musíte také doložit způsob, jak jste trénovací i testovací data tvořili/získali, například vlastním generováním (video), nebo crawnlingem (aktuální ceny zboží), případně třeba HW měřením (teplotní senzory, atd). Dokumentací musí obsahovat popis původu a zdroje dat.
Model může být klasifikační, regresní, nebo jiný, ale musí vykazovat reálnou a užitečnou predikci, klasifikaci, nebo jiné použití.
Data pro trénování modelu by měla obsahovat min. 1500 záznamů a mít min. 5 atributů, či částí. Data musí být reálná a Vámi sesbíraná. Nelze vynechat jejich předzpracování, tedy musíte k datům doložit povinně jakým způsobem proběhlo čištění, škálování a transformace, přípaně jíné procesy zpracování.
Veškerý zdrojový kód, který není autorský (tj. není vytvořen Vaší vlastní rukou) musí být v samostatné složce, která bude vhodně nazvaná, například lib, nebo vendor. Nelze tedy do jednoho souboru umístit jak Váš autorský kód tak i cizí kód. K oddělení cizího kódu musíte tak využít sobory, knihovny, package a volání funkcí, kterými případný cizí kód oddělíte. (pomocí komentářů, nebo jiného označení to nepostačuje.)
Prezentovat budete ne projekt samotný, ale proces jeho tvorby, tj. jak a proč jste se rozhodovali při každém kroku vývoje. Během prezentace můžete být vyzvání k provedení změn v projektu. Hodnocení bude probíhat průběžne během února i části března. Hodnocena budou kromě AI/ML i všechna ostatní kritéria (analýza, design, architektura, nebo například testování, deployment a dokumentace), které pro hodnoceni SW projektů běžně používáme.

Upozorňujeme, že i práce, která splní výše uvedené požadavky  může být tak nekvalitní a triviální, že bude hodnocena známkou nedostatečná. Nedostatečně bude hodnocená také práce, kterou se autorovi nepovede obhájít, například tak, že bude obsahovat zdrojový kód, který autor neoznačí jako cizí a zároveň mu nebude rozumět, nebo bude obsahovat hotová data z připravených datasetů apod.

